235...Wuoth pod odong` marom nade?
How Far From Home?
1
Wuoth pod odong` marom nade? Jarit odwoko wach kama;
`Otieno chiegini rumo, Piny biro mana ru.`
Kik koro ibed gi kuyo, Iteg wang`i ku midhiye,
Nyak` idonje pinyruodh Nyasaye, Kar ler ma nyaka chieng`.

2
Napenjo kendo jakedo; Nomiya wach mahoyo chuny;
`Kedi matek, ibed jachir, Ndalo odong` matin.`
Kik koro ibed gi kuyo, Tim kinda nyaka tich rumo;
Wabiro yudo pok maber Kwaseyudo locho.

3
Napenjo kendo kak` obet; Piny ngima nodwoka kama;
"Wuoth me pinyni dwaro rumo, Waki ma nyaka chieng`"
Kik koro wabed gi kuyo, Ranyisi ng`eny mayangonwa,
Ni chwech duto rito winjo Dwond Ruodhwa kobiro.

4
Ok bor koro nyaka thurwa! Wachni hoyo chunywa e yo;
Ogolo kuyo gi pi wang`, Omiyo chunywa kuwe.
Kik koro wabed gi kuyo, Podi matin to wanarom,
E kar mor chutho mochwere, E dala mar Wuonwa.



235           ...

