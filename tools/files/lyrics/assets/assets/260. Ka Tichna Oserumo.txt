260...Ka Tichna Oserumo
"When My Life Work Is Ended"

1
Ka tichna oserumo kendo ayudo warruok,
Kaseruakora gi kido ma ok tow,
Anang`e Jawarna kaseidho loka kocha,
En e ng`a ma nadwar neno mokwongo.

Chorus:
Anang`eye, anang`eye,
Ka nanera gi Ruoth wang` gi wang`;
Anang`eye, anang`eye,
Kaneno luetene ka mogur.

2
Anayud mor e chunya ka aneno kwonde bet,
Ma Ruodhwa oiko ni joge maler;
Anapak Ruoth Jawarna kuom ng`wonone gi hera,
Moyie mondo ayud kar bet e polo.

3
Kendo jogo ma notho ka gigeno Yesu Ruoth,
Ananegi kendo kuro e polo;
To kasechopo malo kanyo, dala mar Nyasaye,
Mokwongo adwaro neno Jawarna.

4
Anadonji e dhorangach mar dala Nyasachwa,
Kuyo kata pi wang` onge kanyo ngang`.
Anawer wend locho kaachiel gi jo mowar duto,
To agombo chutho neno wang` Jawar.


260

