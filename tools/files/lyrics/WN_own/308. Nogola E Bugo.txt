308. Nogola E Bugo
"He Brought Me Out"

1
Ne litna ka richona nokelo tho,
Kendo kanaywak e bugo mar richo;
Ruoth nowinja gi e bugo matutno,
Modemba, ogola, moketa e mor.

Chorus:
Nogola e bugo mar richo, nochunga e wi Lwanda resruok;
Oketo wer e chunya koro, Wend pak mamit, Alleluya!

2
Noketa ewi Lwanda bute chutho,
Nosira motegno mond` asik kanyo;
Ok naluor podho kasiko e lwete,
Nagen kuom ng`uonone nyaka ayud locho.

3
Nomiya wer mamit ne en wer mar pak,
Odiechieng` gotieno anawer wendno;
Chunya nigi ilo amor an thuolo,
Anapak Jawarna ma oseresa.

4
Anawer ng`uonone miwuoro kuoma,
Anapake nyaka jii none berne;
Anawer wend warruok kuonde duto te,
Nyaka ji mang`eny noyie kuom Nyasaye.



308
